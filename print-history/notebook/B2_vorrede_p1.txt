An den guetigen Leſer.

DEmnach der Author geſpueret / daß diß Buechlein von vornehmen verſtaendigen Leuthen / 
denen es privatim ertheilet / ſehr beliebet / Es aber deß Abſchreibens halber mehr ſchwer als dienlich angeſtanden / 
als hat mans dem gemeinen Nutzen / auff derp Anhalten / endich zu Druck verfertigen wollen / 
nit groß Anſehen dadurch zuerjagen / ſondeꝛ dz maenniglich Anleitung hette ſich bey Leuten ſo wol mit Worten als 
mit Thaten vorſichtig vnaergerlich in Ehr vnnd Ruhm zuverhalten / damit man von andern Spitzkoepffen nit auffgezogen / 
oder wol gar hindergangen werde / weil ja / leyder / das verba dare jetzt gebraeuchlicher vnnd Politiſcher heiſſet / 
als verba facere.
Es iſt nit alles Gold was nach dem Golde ſcheint;
Es redet mancher Mund / was ſein Herꝛ anders meynt.